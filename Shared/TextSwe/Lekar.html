<html>
<head>
<title>Grammatik</title>
<link href="CSS.css" type="text/css"
rel="stylesheet" />
</head>
<body>
<div class="nav">
<div>
	<ul>
		<li id="red"><a href="Om.html">Om</a></li>
		<li id="green"><a href="Lekar.html">Lekar</a></li>
		<li id="blue"><a href="Scener.html">Scener</a></li>
		<li id="purple"><a href="Grammatik.html">Grammatik</a></li>
	</ul>
</div>
</div>
<br />

<div>
<h1>Absurda nyheter</h1>

<p><b>Använder:</b> Valfria knappar i flikarna "Rubriker" och "Visdom"
<br />
<b>Roller:</b> Nyhetsankare och expert
<br />
<b>Beskrivning:</b> Leken går ut på att experten gästar en nyhetssändning för att förklara kvällens huvudnyhet. Nyhetsankaret inleder sändningen och läser upp några av rubriker. Därefter presenteras kvällens huvudnyhet och experten välkomnas in i studion för att intervjuas om händelsen. Efter intervjun kan ankaret förslagsvis trycka på fliken "Visdom" och avsluta sändningen med valfritt visdomsord. Utmaningen för skådespelarna är försöka förklara den absurda huvudnyheten och berätta hur det blev som det blev.</p>

<h1>Reklamshowen</h1>

<p><b>Använder:</b> Knappen "Är du trött på__" i fliken "Övrigt"
<br />
<b>Roller:</b> 2 programledare
<br />
<b>Beskrivning:</b>  Denna lek baseras på reklamprogram som TV-shop och Twins. De vill säga program som ihärdigt försöker sälja produkter, med hjälp av fraser som "men det är inte allt" och "ringer du nu så får du också...". Scenen börjar med att programledarna hälsar tittarna välkomna och läser sedan den slumpade meningen, som alltid börjar med: "Är du trött på att...". Utmaningen för skådespelarna är att komma på och sälja in produkter som löser problemet som generatorn slumpat.</p>

<h1>Debatt</h1>

<p><b>Använder:</b> Knappen "Partier kräver__" i fliken "Nyheter"
<br />
<b>Roller:</b> 2 debattörer och en programledare
<br />
<b>Beskrivning:</b> Leken går ut på att två personer debatterar om förslaget som knappen slumpar fram. En person debatterar för förslaget, och en debatterar emot förslaget. Scenen börjar med att programledaren läser upp meningen och presenterar debattörerna. Under debattens gång fördelar programledaren ordet. Så länge en debattör har ordet måste personen prata.</p>

<h1>Sensmoralen</h1>

<p><b>Använder:</b> Knapparna i fliken "Visdom"
<br />
<b>Roller:</b> 2 - 4 personer spelar varsin valfri roll
<br />
<b>Beskrivning:</b> Leken går ut på att improvisera fram en scen, som har samma budskap som den slumpade meningen. Om budskapet är "Du ska fjäska för dina poliser" då ska budskapet i den improviserade berättelsen vara just det. Improvisatörerna får välja om de vill ha några minuter att planera ramarna för scenen, eller utmana sig själva genom att börja direkt.</p>

<h1>Profeten</h1>

<p><b>Använder:</b> Knapparna i fliken "Visdom"
<br />
<b>Roller:</b> En profet och minst två som lyssnar
<br />
<b>Beskrivning:</b> Leken går ut på att profeten försöker övertyga sin publik om sitt budskap. När som helst, under profetens tal, kan publiken ifrågasätta vad profeten har sagt, genom att ställa frågor. Profeten ska då försöka försvara sitt budskap. Om detta blir för svårt kan några i publiken ta rollen som mullvad genom att ställa frågor som hjälper profeten.</p>

<h1>Omvänd status</h1>

<p><b>Använder:</b> Knappen "Relation" i fliken "Scen" med inställningen "statusförhållanden"
<br />
<b>Roller:</b> En person med hög status och en med låg status
<br />
<b>Beskrivning:</b> Leken går ut på att improvisera fram en scen där någon som normalt har hög status istället har låg status och vise versa. Improvisatörerna får tilldelade roller, exempelvis är en härskare och den andra är tjänare. Vanligtvis har härskaren hög status, men i den här scenen ska härskaren istället ha låg status och tjänaren ha hög status.</p>
</div>
</body>
</html>