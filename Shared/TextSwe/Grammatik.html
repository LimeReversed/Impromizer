<html>
<head>
<title>Grammatik</title>
<link href="CSS.css" type="text/css"
rel="stylesheet" />
</head>
<body>

<div class="nav">
<div>
	<ul>
		<li id="red"><a href="Om.html">Om</a></li>
		<li id="green"><a href="Lekar.html">Lekar</a></li>
		<li id="blue"><a href="Scener.html">Scener</a></li>
		<li id="purple"><a href="Grammatik.html">Grammatik</a></li>
	</ul>
</div>
</div>

<div>
<br />
<p>Här följer förklaringar på ord och grammatiska termer som används när användaren vill skapa en egen mening eller modifiera databasen. De sorteras under respektive ordklass.</p>
<h1>Substantiv</h1>

<p>Är ord på ting, personer eller platser, exempelvis ring, gubbe och kök. I fliken "Egen mening" har substantiv delats upp i kategorierna "Någon", "Något" och "Plats". Huvudregeln är att substantiv går att ersätta med "den" och "det". Exempelvis kan man både säga "Hunden är söt" och "Den är söt" syftandes till hunden. Nedan förklaras grammatiska termer för substantiv:</p>

<h3>Singular obestämd</h3>
<ul>
<li>Exempelvis stol, bil och lampa.</li> 
<li>Denna böjning visar att det inte pratas om en särskild lampa, utan vilken som helst.</li>
</ul>

<h3>Singular bestämd</h3>
<ul>
<li>Exempelvis stolen, bilen och lampan.</li>
<li>Böjningen visar att det pratas om en särskild lampa, inte bara vilken som helst.</li>
</ul>

<h3>Plural</h3>
<ul>
<li>Exempelvis stolar, bilar och lampor.  </li>
<li>Böjningen visar att det pratas om flera lampor, inte bara en.    </li>
</ul>

<h3>Preposition </h3>
<ul>
<li>Exempel: På, i och hos. Man är exempelvis <u>på</u> månen och <u>i</u> skogen. </li>
</ul> 

<h3>N-genus </h3>
<ul>
<li>Exempelvis en lampa, en blomma och en telefon. </li>
<li>Ett substantiv hamnar i kategorin N-genus om det föregås av "en" eller när substantivet kan ersättas med den. Programmet behöver den här informationen för att formulera meningar korrekt.  </li>
</ul>

<h3>T-genus </h3>
<ul>
<li>Exempelvis ett träd, ett äpple och ett bord.  </li>
<li>Ett substantiv hamnar i kategorin T-genus om det föregås av "ett" eller när substantivet kan ersättas med det. Programmet behöver den här informationen för att formulera meningar korrekt. </li>
</ul>

<p>Nedan förklaras andra termer som programmet använder i samband med substantiv: </p>

<h3>N-undantag & T-undantag </h3>
<ul>
<li>Exempelvis mat och guld.  </li>
<li>Vissa substantiv föregås varken av "en" eller "ett". Dessa substantiv har vanligvis ingen plural-version heller (Det går exempelvis inte att säga flera mat). Undantagen kan dock fortfarande föregås av din eller ditt och ersättas med den eller det, och därför tillhör de fortfarande någon av kategorierna N och T. </li>
</ul>

<h3>"En eller ett" </h3>
<ul>
<li>Programmet slumpar både substantiv som man sätter "en" framför och substantiv som man sätter "ett" framför. Därför skulle det ofta bli fel om användaren själv skrev in "en" och sedan slumpade ett substantiv. Om användaren däremot väljer "En eller Ett", lägger programmet automatiskt till antingen en eller ett baserat på substantivet i fråga. Användaren bes att tala om ifall ordet ska syfta till ett tidigare substantiv eller ett kommande substantiv.  </li>
</ul>

<h3>Benämner </h3>
<ul>
<li> I fliken databas kan användaren behöva svara på om ett substantiv benämner någon, något eller en plats. Programmet behöver denna info för att ge rätt ord vid rätt tillfälle.</li>
</ul>

<h1>Adjektiv </h1>

<p>Är ord som beskriver substantiv. Huvudregeln är att adjektiv går att sätta "är" framför, exempelvis "Gräset är <u>grönt</u>" och "Personen är <u>lång</u>". Nedan förklaras grammatiska termer för adjektiv: </p>

<h3>N-genus </h3>
<ul>
 <li>Exempelvis kan en person vara <u>lång, vacker och gammal</u>. </li>
 <li> När ett adjektiv syftat till ett substantiv som föregås av "en", böjs adjektiven på dessa sätt.</li>
 </ul>

<h3>T-genus </h3>
<ul>
 <li>Exempelvis kan ett träd vara <u>långt, vackert och gammalt</u>. </li>
 <li>När ett adjektiv syftat till ett substantiv som föregås av "ett", böjs adjektiven på dessa sätt. </li>
 </ul>

<h3>Plural </h3>
<ul>
 <li>Exempelvis kan flera träd vara <u>långa, vackra och gamla</u>. </li>
 </ul>

<h3>Preposition </h3>
<ul>
 <li>Exempel: Är kär <u>i</u>, är avundsjuk <u>på</u>, är inspirerad <u>av</u>. </li>
 </ul>

<p>Nedan förklaras andra termer som programmet använder i samband med adjektiv: </p>
 
<ul>
 <li>
Automatisk: Eftersom adjektivens böjningar beror på substantivet ges användaren möjligheten att låta programmet välja rätt böjning. Det görs genom att välja "Automatisk" och sedan tala om vilket substantiv som adjektivet ska syfta till. </li>
</ul> 

<h1> Verb</h1>

<p>Är ord på handlingar. Huvudregeln är att verb går att sätta "att" framför. Exempelvis: "Att gå" och "Att äta". Nedan förklaras grammatiska termer för verb: </p>

<h3>Infinitiv </h3>
<ul>
 <li>Exempelvis kan en hund skälla. </li>
 <li>Infinitiv är verbets grundform. </li>
 </ul>

<h3>Uppmaning </h3>
<ul>
 <li>Exempelvis kan man be hunden att skälla genom att säga "Skäll!" </li>
 <li>Vissa verb böjs alltså på ett särskilt sätt när de är uppmaningar.  </li>
 </ul>

<h3>Perfekt </h3>
<ul>
 <li>"Hunden har skällt" </li>
 <li>Perfekt visar alltså dåtid. </li>
 </ul>

<h3>Presens </h3>
<ul>
 <li>"Hunden skäller" </li>
 <li>Presens visar nutid. </li>
 </ul>

<h3>Preposition </h3>
<ul>
 <li>Exempelvis skäller hunden <u>på</u> något, personen fjäskar <u>för</u> chefen och tonåringen käftar <u>emot</u> sin förälder. </li>
 </ul>

<h1>Övrigt </h1>

<h3>Lämpligt för </h3>

<p>Vissa ord anses vara för grova för vissa åldersgrupper. Samtidigt anses vissa ord vara för svåra för vissa åldergrupper. Det här programmet tar båda faktorerna i åtanke vid bedömning av vilket ord som är lämpligt för vilka åldersgrupper. Exempelvis behöver inte orden "Domesticerad" och "Hyperaktiv" censureras för barn med tanke på ordens betydelse, men eftersom orden anses relativt svåra kategoriseras de ändå under "Ungdomar". Skulle användaren inte hålla med om bedömningarna om vilka ord som är lämpliga för vem kan användaren själv ändra det. </p> 
<ul>
 <li>Barn = Lämpligt för barn, ungdomar, vuxna och okränkbara. </li>
 <li>Ungdomar = Lämpligt för ungdomar, vuxna och okränkbara. </li>
 <li>Vuxna = Lämpligt för vuxna och okränkbara. </li>
 <li>Okränkbara = Bara lämpligt för vuxna som inte är lättkränkta. </li>
 </ul>

<p>Vissa ord har kategoriserats som "Okränkbara" även om de vid första anblick inte borde kategoriseras så. Anledningen är att dessa ord når denna kategori om de kombineras med vissa andra ord. Det är bättre att ta det säkra före det osäkra. Trots dessa åtgärder tar skaparen av appen inte ansvar för någon kombination av ord som kan dyka upp. </p>

<h3>Använt </h3>
<ul>
 <li>Programmet kommer ihåg vilka ord som använts genom att markera dem med 1 eller 0. 1 betyder att ordet har använts och 0 betyder att det inte ännu använts. När nästan alla ord är använda nollställs alla ord till 0.  </li>
 </ul>

<h3>Passar/Benämner </h3>

<p>I databasen finns kolumnerna "Passar" och "Benämner". Kolumnen "Benämner" finns i tabellen "Substantiv" och visar info om substantivet benämner någon, något eller en plats. Kolumnen "Passar" finns i tabellerna "Adjektiv" och "Verb" och visar info om vilket substantiv som orden passar bäst till. </p>
<ul>
 <li>Någon
<br />
<br />
Substantiv som är markerade som "Någon" refererar till exempelvis människor, djur, karaktärer osv. Verb/Adjektiv som är markerade som "Någon" passar bäst till substantiv med samma markering. Exempelvis "Katten är tam" eller "Läkaren botade patienten".</li>
 </ul>

<ul>
 <li>Något
 <br />
<br />
Substantiv som är markerade som "Något" refererar till saker och ting. Verb/Adjektiv som är markerade som "Något" passar bäst till substantiv med samma markering. Exempelvis "Jag reparerade datorn".</li>
 </ul>
	
<ul>
 <li>Plats
 <br />
<br />
Substantiv som är markerade som "Plats" refererar till just platser. Exempelvis "På tåget" eller "I skolan".</li>
 </ul>
	
<ul>
 <li>Relation
 <br />
<br />
Alla Verb/Adjektiv som är markerade som "Relation" hanteras som om de är markerade som "Någon". Skillnaden är att relationsorden är bäst lämpade när programmet ska slumpa fram känslor/relationer till andra personer.</li>
 </ul>
	
<ul>
 <li>Vad menas med (Strikt)?
<br />
<br />Låt säga att ett verb är märkt som "Någon (Strikt)". Detta betyder att verbet endast får dyka upp om det refererar till ett substantiv som benämner "Någon", alltså inte om substantivet benämner "Något". Låt mig förklara:

<br />
<br />Den här appen är byggd för att skapa absurda meningar, men det kräver rätt balans. Meningarna ska helst inte bli så absurda att de blir omöjliga. Jämför exempelvis följande två meningar: "Kungen provocerade stenen" och "Kungen skrek på stenen". Det är inte normalt att skrika på en sten, men det är fysiskt möjligt. Dock går det inte att provocera en sten därför att det implicerar en reaktion från stenen. Därför är ordet "provocera" märkt som "Någon (Strikt)" så att ordet bara dyker upp när det refererar till exempelvis en person.
<br />
<br />

Meningarna får heller inte bli för normala. Därför ska ordet "skrika" tillåtas även om det refererar till en sten. För att lösa detta verkar det förmodligen mest logiskt att markera ordet som "Någon & Något". Dock har jag valt att ändå markera ordet som "Någon" och istället programmera appen att strunta i den begränsningen. Varför inte bara markera "skrika" som "Någon & Något" då? För att framtidssäkra appen. I framtiden kanske programmet behöver veta vilka ord som anses normala i relation till vilket substantivet är. Då behöver "skrika" vara markerad som "Någon" eftersom det vanligaste är att skrika på en person, inte en sak. Med detta i åtanke är det bättre att knappa in denna info nu istället för att eventuellt behöva ändra tusentals markeringar i framtiden.</li>
 </ul>
</div>
</body>
</html>